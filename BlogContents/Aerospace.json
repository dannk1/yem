{
  "title": "Aerospace Engineering",
  "description": "\"Engineering is the art of directing the great sources of power in nature for the use and convenience of humankind.\"",
  "contents": [
    {
      "id": 1,
      "imageSrc": "/assets/blogs9E/blogsAerospace.png",
      "author": "Bat-Amgalan Erdenechimeg",
      "title": "Сансрын инженерчлэл чиглэлээр сурах ахлах ангийн сурагчдад зориулсан хөтөлбөрүүд",
      "date": "2024-08-12",
      "description": "Нисэхийн/сансрын инженерчлэлийн хөтөлбөрүүд",
      "blog": "<h2>Танилцуулга</h2>\n <p>Сансрын инженерчлэлийн чиглэлээр мэргэжил эзэмших хүсэлтэй сурагчдад мэдлэг олгох зориулалттай олон улсын хөтөлбөрүүд олон байдаг. Хэрэв та сансрын инженерчлэлийн мэргэжилд сонирхолтой бол энэхүү хөтөлбөрүүдийг сонирхоод үзээрэй гэж зөвлөе.</p>\n <h2>Lumiere Research Scholars Program</h2>\n <p>Энэ хөтөлбөр нь олон улсын ахлах ангийн сурагчдад дэлхийн топ их сургуулийн профессор, багш нартай онлайнаар холбогдон, өөрсдийн судалгаа шинжилгээний ажил хийхэд нь багш нар ментор хийж туслах боломжийг олгодгоороо давуу талтай. Хөтөлбөр 12 долоо хоногийн хугацаанд явагдах нийт төлбөр $2990 боловч хэрэв оролцогчийн гэр бүлийн жилийн орлого $17780-аас бага бол тэтгэлэг авахаар бүртгүүлж болдог. Хөтөлбөрийн намрын элсэлт одоо явагдаж байгаа ба 8 дугаар сарын 25-нд дуусна.</p>\n <a href=\"https://www.lumiere-education.com/\">Хөтөлбөрийн өвлийн элсэлтийн линк</a>\n <h2>Horizon Inspires</h2>\n <p>Энэ нь Lumiere Research Scholars Program-тай төстэй бөгөөд 15 долоо хоногийн хугацаатай үргэлжлэх ба ахлах ангийн сурагч өөрийн 20 хуудас хэмжээтэй судалгааны ажлыг топ их сургуулийн профессорыг ментороо болгон хамтран хийх боломжийг олгодог байна. Horizon Inspires хөтөлбөрийн оролцогчдын голч 3.67-оос дээш байх ба долоо хоногт 10 цаг хөтөлбөртөө зориулах ёстой байдаг. Түүнчлэн сансрын инженерчлэлээс гадна биологи, хими, психологи гэх мэт олон төрлийн судлагдахуунаар судалгаа бичиж болдог. Жишээлбэл, нэгэн сурагч “Дрон дүрслэл болон зураг хувиргах загваруудыг ашиглан газрын зураглалыг гаргах” гэх судалгааны ажил дээрээ газрын зураглалыг дроны нарийвчилсан дүрслэл болон зураг хувиргах аргуудыг ашиглан гаргах аргын тухай бичжээ.</p>\n <a href=\"https://projects.horizoninspires.com/index.php/harp/preprint/view/148\"></a>\n <p>Хөтөлбөрийн нэгэн сул тал нь төлбөр ихтэй (Вебсайт дээр нь төлбөрийн мэдээллийг бичээгүй байдаг ч Reddit сайт дээр нэгэн оролцогч нийт төлбөр $5000 байдаг гэжээ)</p>\n <a href=\"https://www.horizoninspires.com/applynow\">Horizon Inspires хөтөлбөрийн линк</a>\n <h2>Stanford Pre-Collegiate Summer Institutes</h2>\n <p>Энэхүү хөтөлбөр нь АНУ-ын Станфордын их сургуульд зуны амралтын хугацаанд явагддаг. Хөтөлбөрийн оролцогчид болох олон улсын ахлах ангийн сурагчид их сургуулийн түвшний төслийн ажил хийхэд суралцдаг ба үүнд нь сансрын инженерчлэл зэрэг олон төрлийн хичээлүүд багтана. Хичээлүүдийг заах багш нар Станфордын их сургуулийн профессорууд байна. Хөтөлбөрт элсэхийн тулд 8-11-р ангийн сурагч байх ба дүнгийн тодорхойлолт, өөрийгөө илэрхийлсэн эсээ зэрэг зүйлс шаардлагатай байдаг. Энэхүү хөтөлбөр нь оролцогчдыг их сургуулийн боловсролд бэлддэг гэдгээрээ давуу талтай. Acceptance rate нь 15-30% байх бөгөөд энэ жилийн хөтөлбөрийн элсэлт хаагдсан байгаа ба дахин зарлагдана.</p>\n <a href=\"https://summerinstitutes.spcs.stanford.edu/\">Хөтөлбөрийн линк</a>"
    },
    {
      "id": 2,
      "imageSrc": "/assets/blogs9E/blogsAerospace.png",
      "author": "Bat-Amgalan Erdenechimeg",
      "title": "Нисэхийн инженерийн чиглэлээр дадлага хийх боломжтой Монгол байгууллагууд",
      "date": "2024-08-19",
      "description": "Манай Монгол улсад сансрын инженерчлэлийн байгууллагууд байдаггүй учраас энэхүү блогоор нисэхийн байгууллагууд, тэдний зорилго, дадлагын хөтөлбөр зэрэг зүйлсийг онцоллоо.",
      "blog": "<h2>Танилцуулга</h2>\n<p>Манай Монгол улсад сансрын инженерчлэлийн байгууллагууд байдаггүй учраас энэхүү блогоор нисэхийн байгууллагууд, тэдний зорилго, дадлагын хөтөлбөр зэрэг зүйлсийг онцоллоо.</p>\n<p>Хэрвээ та цаашид нисэхийн болон сансрын инженерчлэлээр суралцах хүсэлтэй бол дараах байгууллагууд руу дадлага хийх тухай холбогдоод үзээрэй гэж зөвлөж байна.</p>\n<h2>Иргэний Нисэхийн Ерөнхий Газар (ИНЕГ)</h2>\n<p>Энэхүү байгууллага нь 1957 оноос хойш ажиллаж байгаа бөгөөд “иргэний нисэхийн талаар зайлшгүй хэрэгжүүлэх чиг үүрэг, үйлчилгээг хэрэгжүүлэн ажилладаг засгийн газрын хэрэгжүүлэгч агентлаг” юм.</p>\n<p>ИНЕГ болон ИНЕГ-ын хэсэг болох Иргэний нисэхийн үндэсний төв (ИНҮТ)-ийн хариуцдаг ажлууд бол агаарын хөлгүүдийн чиглэл, байрлал зэргийг хянах, онгоцнуудын аюулгүй байдлыг шалгах гэх мэт зүйлс байна. Түүнчлэн энэхүү байгууллага нь Монголын нисэх онгоцны буудлууд болон иргэний агаарын тээврийн компаниудтай хамтран ажиллаж, нислэгүүдийг зорчигчдод илүү “аюулгүй, үр ашигтай, тогтвортой” байлгах тал дээр анхаардаг. Үүнээс гадна ИНЕГ-ын харьяа болох Нисэхийн сургалтын төв нь олон улсын гэрчилгээтэй, онгоцны нисгэгчдийг сурган бэлтгэдэг сургууль юм.</p>\n<p>Иргэний нисэхийн ерөнхий газар нь нисэхийн болон нисэхийн инженерийн мэргэжил, нислэгийн аюулгүй байдал, менежмент зэрэгт сонирхолтой, үүгээр сурах хүсэлтэй хүүхэд залуучууд, ахлах ангийн сурагчдад дадлагажигчийн орон тоо гарган ажлуулах боломжтой. Та дадлагажигч болсноор ИНЕГ болон ИНҮТ юу хийдэг, өдөр тутам юу хариуцдаг зэрэг зүйлсийн талаар биечлэн суралцах болно. </p>\n<span>ИНЕГ-тай холбогдож, дэлгэрэнгүй мэдээлэл авахыг хүсвэл</span>\n<a href=\"https://www.mcaa.gov.mn/\"> энд </a>\n<span>дарна уу.</span>\n<h2>ШУТИС-Нисэх техникийн механик хөтөлбөр</h2>\n<p>Шинжлэх ухаан технологийн их сургууль (ШУТИС)-ийн Нисэх техникийн механик хөтөлбөр нь их сургуулийн мэргэжлийн анги юм. Энэ ангид орсноор та бүхэн агаарын хөлөг, нисэгчгүй нисэх аппарат, системийн хийц ажиллагаа, удирдах, хянах төхөөрөмжүүдийн технологи, ажиллагааны талаар онолын мэдлэгийг эзэмшнэ. Мэргэжлийн анги нь олон улсад хүлээн зөвшөөрөгдсөн иргэний нисэхийн дүрмээр гэрээжсэн учир төгсөгчид нь олон улсын авиа байгууллагуудад ажиллах ба мөн оюутнууд суралцах явцдаа агаарын хөлгийн засвар үйлчилгээний төвд дадлага хийх боломжтой байна. Энэхүү ангид орохын тулд та бүрэн дунд сургуулиа төгссөн, ЭЕШ-ын суурь хичээл Математик, Физикийн 480-аас дээш оноотой, дагалдан хичээл болох Нийгэм судлал, Англи хэлний 450-аас дээш оноотой байх ёстой. </p>\n<span>ШУТИС нь албан ёсны нисэхийн байгууллага биш боловч оюутнуудад нисэхийн боловсрол олгодог сургууль гэдгээрээ давуу талтай. Та энэ сургуульд дадлага хийх буюу хичээл хэрхэн явагддаг талаар танилцаж, багш нар болон профессоруудтай холбогдон, нисэх техникийн мэргэжлийн талаар судлахыг хүсвэл</span>\n<a href=\"http://www.mes.edu.mn/mn/page/22\"> энд </a>\n<span>дарна уу.</span>\n<h2>Хаалтын үг</h2>\n<p>Сансрын болон нисэхийн инженер болохын тулд бид бүхэн нисэхийн байгууллагуудтай танилцаж, нисэхийн шинжлэх ухааныг сайн судалж сурах нь зөв билээ. Тиймээс эдгээр газруудтай холбогдон, дадлагын боломжуудын талаар асууж, CV/Resume-гээ явуулаад үзэхэд алдах зүйлгүй.</p>"
    },
    {
      "id": 3,
      "imageSrc": "/assets/blogs9E/blogsAerospace.png",
      "author": "Bat-Amgalan Erdenechimeg",
      "title": "Сансрын инженерчлэлийн чиглэлд олгодог гадаад, дотоодын шилдэг бакалавр болон магистрын зэргийн тэтгэлгүүд",
      "date": "2024-08-23",
      "description": "Нисэхийн/сансрын инженерчлэлийн тэтгэлгүүд",
      "blog": "\n<h2>Танилцуулга</h2>\n<p>Олон улс оронд aerospace engineering буюу нисэхийн/сансрын инженерчлэлээр суралцдаг, суралцах хүсэлтэй бакалаврын болон магистрын зэрэгтэй оюутнуудад санхүүгийн дэмжлэг үзүүлэх тэтгэлэгүүд ихээр зарлагддаг. Тиймээс бид энэхүү нийтлэлээрээ тэрхүү тэтгэлэгүүдийн талаар мэдээ мэдээлэл бэлтгэн хүргэж байна.</p>\n<h2>AIAA Foundation Undergraduate Scholarship (АНУ)</h2>\n<span>Энэхүү тэтгэлгийг Америкийн Нисэх, Сансар судлалын Хүрээлэн (American Institute of Aeronautics and Astronautics) буюу AIAA зарладаг бөгөөд сансрын инженерчлэлийн чиглэлээр суралцаж буй бакалаврын зэргийн олон улсын оюутнуудыг дэмжихээр олгодог тэтгэлэг юм. Та тэтгэлэг авах өргөдлөө илгээхийн тулд энэ байгууллагын гишүүнчлэлтэй байх, голч хамгийн багадаа 3.3, (хэрэв өөрөөр заагаагүй бол) АНУ-ын их сургуульд шинжлэх ухаан эсвэл инженерчлэлийн чиглэлээр суралцдаг байх зэрэг шалгууруудыг давсан байх ёстой. Өргөдөлдөө өөрийн карьерын төлөвлөгөөгөө 500-1000 үгэнд багтаасан эсээ, Recommendation letters, CV/Resume-гээ хавсаргана. Тэтгэлгийн хэмжээ дунджаар $5000-$10000 хооронд байх ба өргөдөл хүлээн авах хугацаа 10 сарын 1-нээс 1 сарын 31 хүртэл үргэлжилнэ. Дэлгэрэнгүй мэдээлэл авахыг хүсвэл</span>\n<a href=\"https://www.aiaa.org/get-involved/students-educators/undergraduate-scholarships-graduate-awards`\"> энд </a>\n<span>дараарай.</span>\n<h2>Royal Aeronautical Society (RAeS) Scholarships</h2>\n<span>Royal Aeronautical Society нь Их Британийн нисэх болон сансрын (aerospace) мэргэжлийн нийгэмлэг бөгөөд энэхүү нийгэмлэг нь жил бүр энэ мэргэжлээр суралцдаг бакалаврын болон магистрын зэргийн оюутнуудад туслан, санхүүгийн дэмжлэг үзүүлэх зорилгоор олон төрлийн тэтгэлгүүдийг зарладаг. Жишээлбэл, Futures Scholarship нь нисэхийн чиглэлээр мэргэжил эзэмших хүсэлтэй сурагчдад цалинтай дадлагын ажил олгох, энэ мэргэжлийн туршлага өгөх гэх мэтээр дэмжиж, боломжуудыг нэмэгдүүлэх зорилготой тэтгэлэг юм. Энэхүү тэтгэлгүүдийн аль нэгт хамрагдахад өөрийгөө илэрхийлсэн эсээ, өмнө нь хэрэгжүүлж байсан төслүүдийн мэдээлэл, дүнгийн хуулбар зэрэг зүйлс хэрэгтэй байдаг. Жил бүр энэ нийгэмлэгээс яг нийт хэдэн оюутанд тэтгэлэг өгнө гэж заасан тоо байдаггүй ба дэлхийн бүх орноос оролцох боломжтой. Тэтгэлгийн мөнгөн шагналын хэмжээ мөн адил тодорхой бус, жил бүрээсээ хамаарах бөгөөд бакалаврын зэргийн тэтгэлгийн хэмжээ дунджаар £1000-£5000 (паунд), магистрын зэргийн тэтгэлгийн хэмжээ £2000-£10000 хооронд байдаг аж. Таныг Royal Aeronautical Society нийгэмлэгийн</span>\n<a href=\"https://www.aerosociety.com/careers-education/scholarships-bursaries/\"> вебсайт </a>\n<span>руу зочилж, тэтгэлгүүдийн нь талаар судлаад үзээрэй гэж хүсье.</span>\n<h2>Хаалтын үг</h2>\n<p>Хэрвээ та ирээдүйд гадаадын их дээд сургуульд нисэхийн буюу сансрын инженерчлэлээр суралцаж, үүгээрээ мэргэжил эзэмших хүсэлтэй бол энэхүү байгууллагуудын тэтгэлгийн хөтөлбөрүүд рүү өргөдлөө явуулан, өөрийн сонирхлоо илэрхийлэх нь таныг их зүйл сурч мэдэхэд туслах ба хэрэв тэтгэлэг авбал их сургуулийн зардлаа даалгах гэх мэт олон давуу талыг үүсгэдэг билээ.</p>"
    },
    {
      "id": 4,
      "imageSrc": "/assets/blogs9E/blogsAerospace.png",
      "author": "Bat-Amgalan Erdenechimeg",
      "title": "Сансрын/нисэхийн инженерчлэлийн чиглэлд хийгдсэн ахлах ангийн судалгааны төслүүд",
      "date": "2024-08-29",
      "description": "Энэхүү нийтлэлээрээ бид сансрын буюу нисэхийн инженерчлэлээр сурах хүсэл эрмэлзэлтэй, туршилт болон судалгаагаар гайхалтай нээлтүүд хийж, нийгэмд ач тус болдог үлгэр дуурайлал бүхий бидний үеийн ахлах ангийн сурагчид, тэдний ажлыг онцоллоо.",
      "blog": "<h2>Танилцуулга</h2>\n<p>Энэхүү нийтлэлээрээ бид сансрын буюу нисэхийн инженерчлэлээр сурах хүсэл эрмэлзэлтэй, туршилт болон судалгаагаар гайхалтай нээлтүүд хийж, нийгэмд ач тус болдог үлгэр дуурайлал бүхий бидний үеийн ахлах ангийн сурагчид, тэдний ажлыг онцоллоо.</p>\n<h2>Пуужингийн механизм, Эрсел Сердар, АНУ</h2>\n<p>Future Leaders нь STEM-ийн чиглэлд сонирхолтой АНУ-ын Колорадо мужийн ахлах ангийн сурагчдын дунд зохион байгууллагддаг уралдаан бөгөөд 6 ялагч тодруулан, тус бүрт нь $1000-ын мөнгөн шагнал олгодог аж. Энэхүү уралдааны нэгэн ялагч болох Cherry Creek ахлах сургуулийн сурагч Эрсел Сердар пуужингийн хүчин чадлыг ихэсгэдэг хоолой бүтээсэн залуу инженер, эрдэмтэн болсон байна. Тэрээр “Би өндөрт хөөрдөг (high-altitude) пуужингууд маш их хүчин чадал алддаг нь том асуудал болохыг ойлгосон. Тиймээс би пуужингийн шинэ загвар гарган, хүчин чадлыг ихэсгэдэг хоолой бүтээсэн” хэмээн нэгэн мэдээний сурвалжилгад ярьжээ. Эрсел Сердар хоёр пуужингийн загваруудыг нийлүүлэн, хөдөлгүүрийн хийн даралтыг тогтворжуулах хоолой бүтээж, анхны загвараа Колорадогийн их сургуулийн лабораторид туршиж үзтэл амжилттай болсон аж. </p>\n<span>Үүнээс гадна тэрээр пуужинг жолооддог механизм нь төвөгтэй, нарийн учир үүнийг илүү хялбар болгох тухай туршилт судалгаа хийж, түгээмэл ашиглагддаг химийн хөдөлгүүрийн янданг цэнэгжүүлсэн жижиг хэсэгтэй цахилгааны яндангаар сольсон загвар бүтээн Колорадо Боулдерийн их сургууль (CU Boulder)-д загвараа туршиж үзтэл мөн амжилттай ажиллаж байсан нь 60 орчим жилийн хугацаанд шийдэгдээгүй байсан асуудлыг шийдсэн байна. Эрсел Сэрдарын гайхалтай нээлтүүдийн тухай бүтэн ярилцлага, бичлэгийн үзэхийг хүсвэл та</span>\n<a href=\"https://www.cbsnews.com/colorado/news/colorado-future-leaders-winner-aerospace-challenges-high-school-student/\"> энд </a>\n<span>дараарай.</span>\n<h2>Акустик хөөргөлтийн төсөл, Пунит Бисети нар, АНУ</h2>\n<span>Бид өмнөх нийтлэлдээ Америкийн Нисэх, Сансар судлалын Хүрээлэн (AIAA) нисэх, сансрын инженерчлэлээр их сургуульд сурах хүсэлтэй сурагчдад их хэмжээний тэтгэлэг олгодог талаар онцолсон бол одоо уг байгууллагын жил бүр зарладаг Зохио, Бүтээ, Хөөргө (Design|Build|Launch |DBL|) хэмээх уралдааны ялагчдын судалгааны төслийн талаар хуваалцаж байна. Анна Портер Пукет, Пунит Бисети, Жайден Шауер нар АНУ-ын Виржиниа мужийн Норфолк хотын Granby ахлах сургуульд суралцдаг шинжлэх ухаан, орчлон ертөнцийг судлах хүсэлтэй 11-р ангийн сурагчид (2021 оны мэдээгээр) ба Хувьсагч G-гийн доорх Акустик Хөөргөлт (Acoustic Levitation Under Variable G) гэсэн нэртэй судалгааны төсөл хийсэн аж. Энэхүү төсөл болон уралдааны бас нэгэн ялагчдын төслийг AIAA байгууллага болон Blue Origin сансрын агентлаг санхүүжүүлэн, уг судалгааны төслүүдийг батлах туршилтууд тус агентлагийн Нью Шепард нэртэй сансрын пуужингаар хөөргөн, сансрын жингүйдлийн нөхцөлд хийгдэж, эргэн буцаж ирсэн байна</span>\n<a href=\"https://www.youtube.com/watch?v=RmQ5DWPdJWM\"> (Бичлэг). </a>\n<span>Судалгааны төслийн ахлагч Пунит Бисети багаасаа сансар огторгуйд дуртай байсан ба тэрээр загвар пуужин бүтээгч, код бичих зэрэг хоббитой бас нэгэн залуу судлаач, инженер аж. Судалгааны төсөл болон зохион бүтээгчдийн талаар илүү ихийг уншихыг хүсвэл</span>\n<a href=\"https://www.aiaa.org/get-involved/k-12-students/scholarships/high-school-student-awards#design%7Cbuild%7Claunch-(dbl)-competition-student-winners\"> энд </a>\n<span>дарна уу.</span>\n<h2>CubeSat төсөл, Калеб Волдемайкл, АНУ</h2>\n<p>Энэ залуу зохион бүтээгч бидний өмнө нь дурдсан Future Leaders уралдааны нэгэн ялагч юм. Калеб Волдемайкл нь Денвер хотын DSST Montview ахлах сургуулийн 12-р ангийн сурагч бөгөөд тэрээр CubeSat гэдэг дэлхийн агаар мандал болон сансарт туршилт хийх зориулалттай 10 см урттай жижиг хиймэл дагуулуудыг угсрах төслийн клубийн ахлагч. Тэрээр “Бид алдаж онож, олон цагийн туршид хөдөлмөрлөсөөр энэхүү хиймэл дагуулын хэсгүүдийг 3D хэвлэдэг (3D print)” гэж мэдээний сурвалжилгад ярилцлага өгөхдөө хэлжээ. Түүний төслийн баг түрүү жил CubeSat угсран бүтээн, агаар мандалд 100000 футын (30.48 км) өндөрт цаг агаарын бөмбөлөгт хөөргөсөн байна. CubeSat хиймэл дагуулыг мэдээлэл цуглуулахаар программчилсан ба агаарт нэг цаг хөөрөөд буусан тухай Калеб Волдемайкл мөн ярив. Түүнчлэн тэрээр ирээдүйд илүү хүчтэй, технологийн хувьд дэвшилттэй хиймэл дагуул зохион бүтээж байгаагаа дурдсан байна. Сурвалжлагч түүнээс энэ төслийн явцад юуг сурсан тухай асуухад тэрээр: “Би бүтэлгүйтлийг ашиглан, яаж үүнээс өсөж дэвжиж болохыг сурсан” гэж хариулжээ.</p>\n<span>Калеб Волдемайклын мэдээний сурвалжилга, бичлэгийг үзэхийг хүсвэл</span>\n<a href=\"https://www.cbsnews.com/colorado/news/future-leader-winner-aerospace-engineering-caleb-woldenmichael/\"> энд </a>\n<span>дараарай.</span>\n<h2>Хаалтын үг</h2>\n<p>Өнөө үед бидний үеийн үлгэр жишээ бүхий сурагчид сансрын болон нисэхийн инженерчлэлийн чиглэлд өөрсдийн хүсэл сонирхлоороо дуртай зүйлсээ судлан, гайхалтай нээлт хийж, нийгэмд тустай шинэлэг санаа, шийдлүүдийг гаргасаар байгаа билээ. Та ч гэсэн өөрийн мөрөөдлийнхөө төлөө зүтгэж, судалгаа, нээлтийн төсөл хийн, үе тэнгийхэндээ үлгэр дуурайлал болон сайнаар нөлөөлж, энэ нь танд томоохон туршлага болох нь гарцаагүй.</p>"
    },
    {
      "id": 5,
      "imageSrc": "/assets/blogs9E/blogsAerospace.png",
      "author": "Bat-Amgalan Erdenechimeg",
      "title": "Нисэхийн/сансрын инженерчлэлийн чиглэлийн онцлох компани, байгууллагууд",
      "date": "2024-08-29",
      "description": "Нисэхийн болон сансрын инженерчлэл нь өнөө үед дэлхийд маш эрэлттэй,  хэрэгцээтэй мэргэжил болон хөгжиж буй салбар мөн бөгөөд энэхүү инженерчлэлээр чиглэн төвлөрсөн олон онцлох гадаад, дотоодын компани, байгууллагууд бий билээ. Тэдгээрээс энэхүү нийтлэлээрээ онцлон тайлбарлалаа.",
      "blog": "<h2>Танилцуулга</h2><p>Нисэхийн болон сансрын инженерчлэл нь өнөө үед дэлхийд маш эрэлттэй, хэрэгцээтэй мэргэжил болон хөгжиж буй салбар мөн бөгөөд энэхүү инженерчлэлээр чиглэн төвлөрсөн олон онцлох гадаад, дотоодын компани, байгууллагууд бий билээ. Тэдгээрээс энэхүү нийтлэлээрээ онцлон тайлбарлалаа.</p><h2>National Aeronautics and Space Administration (NASA), АНУ</h2><p>Бидний хамгийн сайн мэдэх нисэх, сансрын инженерчлэлийн байгууллага бол мэдээж АНУ-ын алдарт НАСА мөн билээ. Энэхүү төрийн компани нь анх ЗХУ “Спутник-1” нэртэй хиймэл дагуулаа хөөргөсний хариуд АНУ-ын тусгай сансрын байгууллага болон 1958 оны 7-р сарын 29-ний өдөр байгуулагджээ. НАСА нь саран дээрх Аполло хөтөлбөр, Ангараг гараг дээрх өөрөө явагч роботууд, Хаббл сансрын телескоп гэх мэт олон гайхалтай нисэхийн болон сансрын програмуудыг зохиож, хүн төрөлхтөнд сансар огторгуй, дэлхийн агаар мандал зэрэг олон зүйлсийн талаар мэдлэг олгоход ихээхэн нэмэр болсон байгууллага юм. Тэдний гол фокус бол сансар огторгуйг судлах, роботикийн туршилт ба сансрын нислэгүүд хийх, хүн төрөлхтөнг Сар, Ангараг гараг, цаашлаад сансрын уудамд хүргэх, нисэх онгоц, аэронавтикийг судлах зэрэг хүчин зүйлс байна. НАСА-гийн нисэх, сансрын инженерүүд хамгийн чухал үүрэг хариуцлагыг үүрдэг бөгөөд Аполло, Шаттл хөтөлбөр, Ангарагийн ровер роботууд, Жеймс Вебб сансрын телескоп, ОУСС гэх мэт олон сансрын програмууд, пуужин, сансрын хөлгүүдийн дизайныг гаргах, төлөвлөх, судлах, хөгжүүлэх, хянах зэрэг ажлуудыг гүйцэтгэдэг ажээ.</p><p>Линк: <a href=\"https://www.nasa.gov/\">https://www.nasa.gov/</a></p><h2>Airbus, Франц</h2><p>Айрбус (бас Эйрбас гэдэг) хэмээх нисэх онгоцны компани бол мөн олонд танигдсан, нисэхийн инженерчлэлээр чиглэсэн алдартай байгууллага билээ. Энэ нь анх 1970 онд Европын Франц, Герман, Испани улсуудын хамтран байгуулсан компани ба Америкийн Боинг зэрэг нисэхийн компаниудтай өрсөлдөх зорилготой үүссэн ажээ. Тэд 1972 онд анхны нисэх онгоц болох A300-г бүтээсэн нь дэлхийн анхны хос хөдөлгүүртэй өргөн хэмжээний онгоц болсон юм. Айрбус нь өнөө хүртэл нисэх онгоцны зах зээлийг давамгайлсан A320 гэх мэт хөлгүүдийг угсран бүтээж, энэхүү салбараараа эрэлттэй, томоохон байгууллага байсан хэвээр байна. Айрбус нь зорчигч тээврийн нисэх онгоц, цэргийн хөлөг, нисдэг тэрэг, цаашлаад сансрын пуужингуудыг ч угсран бүтээх дээр анхаарч, фокус-лдаг гэдгээрээ онцлогтой ба өмнө нь дурдсан A320, A380, A350 гэх мэт маш олон төрлийн зорчигч тээврийн онгоц бүтээн, тэдгээрийгээ нислэгийн компаниудад бүтээгдэхүүн болгон зардаг аж. Энэхүү байгууллагын нисэхийн инженерүүд онгоц, агаарын хөлгийн дизайн, хөгжүүлэлт, мөн тогтвортой, байгальд ээлтэй байдал, сансар огторгуй судлал, пуужин, сансрын хөлгийн дизайн үйлдвэрлэлийг хариуцдаг.</p><h2>Хаалтын үг</h2><p>Нисэх, сансрын инженерчлэлтэй холбоотой олон байгууллагууд байдгаас хамгийн олонд танигдсан, алдартай болох энэ хоёр гадаадын байгууллагууд, тэдгээрийн юу хийдэг, инженерүүд нь ямар үүрэгтэй вэ зэрэг зүйлсийг онцлон авч, энэхүү нийтлэлээрээ та бүхэнд хүргэлээ. Шимтэн уншиж судалсан уншигч танд баярлалаа!</p>"
    },
    {
      "id": 6,
      "imageSrc": "/assets/blogs9E/blogsAerospace.png",
      "author": "Bat-Amgalan Erdenechimeg",
      "title": "Нисэх/сансрын инженерчлэлийн чиглэлийн танилцуулга",
      "date": "2024-09-14",
      "description": "",
      "blog": "<p>Нисэхийн буюу сансрын инженерчлэл бол хүн төрөлхтнийг уудам сансар ертөнцийн гүн, од эрхэс гаргуудад хүргэдэг салбар ба инженерчлэлийн чиглэлүүдээс хамгийн гайхалтай, содон нь яахын аргагүй мөн билээ. Харилцаа холбооны хиймэл дагуулаас эхлээд Ангараг гараг дээрх роботууд, зорчигч тээврийн онгоц ба тэнгэрт хөөрөх пуужинг зохион бүтээдэг нисэхийн болон сансрын инженерүүд өөрсдийн шинжлэх ухаанч байдал, бүтээлч сэтгэлгээгээ холбож ашиглан бидний өдөр тутмын амьдралыг илүү хөнгөвчилж, сансар огторгуйн талаар шинэ зүйлийг нээн илрүүлэх зэрэг зүйлсийг хийдэг юм.</p>\n<p>Энэхүү инженерчлэлийн салбар нь 2 төрөлд хуваагддаг бөгөөд тэдгээр нь мэдээж нисэхийн болон сансрын инженерчлэлийн чиглэлүүд юм. Нисэхийн инженерчлэл нь дэлхийн агаар мандалд нисэх агаарын хөлгүүд болон тэдний судалгаа шинжилгээ дээр тулгуурладаг бол сансрын инженерчлэл нь дэлхийгээс гаднах сансар огторгуйн пуужингууд, хиймэл дагуулууд зэргийг зохион бүтээн, судалдаг аж. Энэ инженерийн мэргэжилтнүүд аэродинамик, хөдөлгүүрийн систем, авионик, бүтцийн дизайн, материалын шинжлэх ухаан гэх мэт математик, физикийн шинжлэх ухааны ойлголтуудыг нарийн, гүн гүнзгий судалсан байх ёстой байдаг. </p>"
    }
  ]
}
